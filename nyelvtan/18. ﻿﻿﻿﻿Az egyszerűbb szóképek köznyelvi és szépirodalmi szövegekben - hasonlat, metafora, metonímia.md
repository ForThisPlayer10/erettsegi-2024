## Stíluseszközök:
- **stílushatást** keltenek, lehetnek **nyelvi** és **nem nyelvi** elemek
	- **nem nyelvi** elemek: *hangzás, szöveg vizuális képe*
	- **nyelvi** elemek: *szóképek, alakzatok*
## Szóképek:
- más néven **trópusok**
- a nyelvi elemek **jelentéseinek, asszociációs tartományának érintkezésén, kapcsolatán alapuló**, ezeket felhasználó **stilisztikai eszközök**
- gyakran fordulnak elő az **irodalmi szövegekben** és a **mindennapi kommunikációban** is
- **szépirodalmi szövegek**: sajátos kommunikáció, tartalma **mélyebb, eredetibb**, mint a köznapi közlésfolyamaté
	- **legigényesebb** művészi célú stílusréteg
	- szókincse, mondatszerkesztése a **legváltozatosabb**
	- költői szókincs lehet **kettős kódolású** (**elsődleges** - **másodlagos** jelentés)
	- létrehozhat **új szavakat**, szókombinációkat
## Képszerű kifejezésmód eszközei
### Metafora:
az egyik leggyakrabban használt szókép, hasonlóságon alapuló névátvitel, két fogalom **kapcsolódik össze valamilyen hasonlóság alapján**
- **kifejezendő dolog**: azonosított
- **képi természetű sík**: azonosító
- a hasonlattól az különbözteti meg, hogy a két elem közti hasonlóság nyelvileg nem azonosságként jelenik meg -> a metafora **névátvitel**
- köznyelvben is előfordul: *asztalláb, szőlőszem*, de ide tartoznak a számítógéppel kapcsolatos kifejezéseink is, mint a *mappa*, *egér*, *vírus*, *lefagy*, mivel ezek is metaforán alapulnak
### Megszemélyesítés:
 hasonlóságon alapuló szókép, olyan metafora, amely elvont dolgot, **élettelen tárgyat emberi cselekedettel, érzéssel, tulajdonsággal ruház fel**
 - *pl. az új búza pelyhe ütközik, csacsog a fűzfa a tóval*
### Allegória:
hasonlóságon alapuló szókép, metaforából származik, **egész művön végigvitt metafora**
- lehet egész művön végigvitt **képsor** *(pl. Csokonai - A Reményhez)*
### Szinesztézia:
különböző érzékszervi területek **érzeteinek tudatos összekeverése**, társítása egy képben
### Szimbólum:
a szimbólum egy jelkép, ami valamely gondolati tartalom kifejezése képben (gyűrű = hűség) vagy egy egész gondolatsort kifejező, sejtelmes hangulatot kiváltó kép (*Ady: A magyar Ugaron*)
### Metonímia:
 képszerűség jellegzetes eszköze, **két fogalom összekapcsolása nem hasonlóságon, hanem fogalmak érintkezésén** lehet: ***térbeli, időbeli, anyagbeli, ok-okozati, rész-egész***
 - *pl. az aranyon ült (arany -> pénz)*
- a hétköznapi életben: *"mindjárt lemerülök"* -> a telefon akkumulátora merül le mindjárt
### Hasonlat:
nem szókép, de ugyanolyan funkciót tölt be, valamely **hasonlított dolog** és egy **hasonló párhuzamba állítása** valamely **közös vonás kiemelésével** vagy hangulati hasonlóság alapján
- a hasonlított fogalom elképzelhetőbbé, árnyaltabbá válik
- hasonlított: fogalmi sík
- hasonlító: képi sík
- könnyen felismerhető, mivel a két tagmondatát hasonlítást kifejező kötőszók kapcsolják össze: *mint*, *ahogy*, *akár*, *miként* stb., de ritkábban lehet a *-ként* mód- vagy állapothatározói rag is vagy a *módra* névutó
- a hétköznapokban is gyakran használjuk: "*Kicsit nagyobb, mint egy futball pálya.*"
---
07/16
E/196