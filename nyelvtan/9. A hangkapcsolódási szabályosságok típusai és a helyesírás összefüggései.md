## Hangtörvények:
A hangok egymásra hatása során bekövetkező változások. A beszéd során egymás mellé kerülő hangok gyakran alkalmazkodnak egymáshoz a könnyebb kiejtés érdekében, módosulnak, megváltoznak. A magánhangzók egymásra hatása nem mindig egymás mellett álló hangoknál érvényesül.
## Magánhangzók találkozásának törvényei:
### 1. Magánhangzók hangrendje:
Eszerint a szavak csak magas vagy csak mélyhangrendű magánhangzókat tartalmaznak. Kivétel az e-é, i-í, amelyek mellett lehet mélyhangrendű magánhangzó is. **Ez nem változik az idegen eredetű és az összetett szavakra.** A csak magas hangrendű magánhangzókat tartalmazó szavakat magas hangrendű, a csak mély hangrendű magánhangzókat tartalmazó szavakat mélyhangrendű, mind a kettőt tartalmazó szavakat vegyes hangrendű szavaknak nevezzük.
- magas hangrendű: teniszütő - **e** - é; **i** - í; **ü** - ű; ö - **ő**
- mély hangrendű: autó - **a** - á; **u** - ú; **o** - ó
- vegyes hangrendű: pl.: virág, dió, béka
### 2. Illeszkedés törvénye:
- A szótő hangrendje határozza meg a toldalék hangrendjét.
- Kétalakú toldalék:
	1. Magas hangrendű szótőhöz magas hangrendű toldalék társul (pl.: -ban/-ben erdő*ben*)
	2. Mély hangrendű szótőhöz mély hangrendű toldalék társul (pl.: -ban/-ben ablak*ban*)
	3. Vegyes hangrendű szótőhöz általában mély hangrendű toldalék társul
- Háromalakú toldalék:
	- Az ajakműködés szerint illeszkednek. (pl.: -tek/-tök/-tok, esztek; főztök; másztok)
- Egyalakú toldalék: Mindig ugyanabban a formában kapcsolódnak a szótövekhez. (pl.: -ért; fűért, fáért)
### 3. Hiátustörvény:
- Ha két magánhangzó kerül egymás mellé, közöttük (űr) hiátus keletkezik, megszüntetésére a két magánhangzó között egy j hangot ejtünk. (pl: dió -> dijó)
## A mássalhangzók találkozásának törvényei:
### 1. Hasonulás:
A két egymás mellé kerülő mássalhangzó közül az egyik teljesen vagy részben megváltóztatja a másikat
1. Teljes hasonulás: A hasonuló (megváltozó) hang teljesen azonossá válik a változást előidéző hanggal. (pl: bátyja -> báttya, ezben -> ebben, bárányval -> báránnyal; húzj -> húzz)
2. Részleges hasonulás: Eredménye olyan hang, melynek képzése részben hasonlít a változást okozó hanghoz.
	1. Zöngésség szerinti részleges hasonulás: a két szomszédos mássalhangzó közül az egyik zöngés, a másik zöngétlen. A hátrébb álló hang megváltoztatja az előtte álló hangot (pl.: vasgolyó -> vazsgolyó ) Első zöngés, második zöngétlen (megfoglak -> mekfoglak) vagy fordítva
	2. A képzés helye szerinti részleges hasonulás: ha az n hang után szóban b és p hang áll, az n kiejtés könnyítés miatt "előrejön" és m lesz belőle (azonban -> azomban). Ez fordítva történik ha az n után ty vagy gy jön, az n "hátrahúzódik" és ny hang lesz belőle (pl.: konty ->  konyty; gyöngy -> gyönygy)
### 2. Összeolvadás:
A két egymás mellett álló mássalhangzó helyett egy harmadikat ejtünk (pl.: játszik -> jáccik; vonja -> vonnya)
### 3. Rövidülés: 
Egy hosszú mássalhangzó kerül a rövid mellé, és a hosszú mássalhangzó megrövidül (pl.: hallgat -> halgat; jobbra -> jobra)
### 4. Kiesés:
Három mássalhangzó kerül egymás mellé, kiejtésben a középső hang kiesik (pl.: mindnyájan -> minnyájan; kacsintgat -> kacsingat)
### 5. Megnyúlás:
A két mássalhangzó közötti rövid mássalhangzó megnyúlik (egyes -> eggyes; szalag -> szallag)

---
Forrás: https://erettsegi.com/tetelek/nyelvtan/a-hangok-talalkozasa-es-helyesirasuk/